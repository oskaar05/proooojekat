<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <header>
        <h1>Prodaja Sezonskih Ulaznica</h1>
    </header>
    <p>
        Fudbalski klub Vojvodina obaveštava sportsku javnost i sve svoje navijače da će prodaja sezonskih ulaznica za sezonu 2022/23. zvanično početi u sredu, 13. jula.

Sezonske karte će se prodavati u prostorijama kompanije „GIGS TIKS“ u tržnom centru „Pariski magazin“ (Kralja Aleksandra 12) i to svakog radnog dana između devet i 19 časova, odnosno subotom između 10 i 16 sati.
<br>
Sezonske ulaznice za sezonu 2022/23. prodavaće se po sledećim cenama:
<br>
– zapad 3.600 dinara
<br>
– zapad (za penzionere, studente i đake) 2.400 dinara
<br>
– istok 2.400 dinara
<br>
Radi ostvarivanja popusta, penzionerima je potrebno da prilikom kupovine sezonske ulaznice sa sobom ponesu penzionersku karticu ili poslednji ček od penzije, studenti treba da ponesu indeks, dok učenici osnovnih i srednjih škola na uvid treba da daju svoju đačku knjižicu.
<br>
Istovremeno, fudbalski klub Vojvodina će za svoje navijače i ove sezone omogućiti tzv. „porodični paket“ sezonskih ulaznica, pri čemu će roditelji za svoju decu moći da kupe sezonsku ulaznicu sa 1.000 dinara popusta u odnosu na redovnu cenu (primer: jedan roditelj kupuje sezonske ulaznice za zapad za sebe i dvoje dece – (cena je 3.600 + 2h2.400) umesto 8.400, plaća 7.400 dinara). Ova vrsta popusta se odnosi na decu do 15 godina starosti, a prilikom ostvarivanja prava na „porodični paket“, potrebno je priložiti đačku knjižicu deteta na uvid.
<br>
Takođe, u znak zahvalnosti svojim najvernijim navijačima za podršku tokom prošle sezone, koja nije bila u skladu sa njihovim očekivanjima i renomeom „stare dame“, fudbalski klub Vojvodina je odlučio da svima koji su kupili sezonsku ulaznicu za prošlu sezonu (za zapad ili istok) ovoga puta bude dodeljena BESPLATNA sezonska ulaznica za sezonu 2022/23. Za preuzimanje besplatne ulaznice, neophodno je pokazati sezonsku ulaznicu iz prošle sezone na uvid, a besplatne ulaznice za sezonu 2022/23. davaće se samo onima koji su sezonsku kartu za prošlu sezonu kupili (ne važi za one koji su sezonsku ulaznicu za minulu sezonu dobili besplatno).
<br>
Svim vlasnicima sezonskih ulaznica biće omogućen ulazak na sve utakmice FK Vojvodina u sezoni 2022/23. u Super ligi i Kupu Srbije u kojima je FK Vojvodina domaćin.
</p>
</body>
</html>